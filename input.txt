ma Sonko (toki Sonko: 中国, Zhōngguó 中华人民共和国 zhōnghuárénmínggònghéguó [tʂʊŋ˥xwa˧˥ ʐən˧˥min˧˥ kʊŋ˥˩xɤ˧˥kwɔ˧˥] o kute[sona]) li ma lon ma Asija.

ma Sonko li lon poka pi ma mute; ma Soson en ma Losi en ma Monkolu en ma Kasatan en ma Kilisa en ma Tosiki en ma Akanisan en ma Pakisan en ma Palata en ma Nepalu en ma Tuku en ma Mijanma en ma Lajo en ma Wije li lon poka ona. ona li lon poka pi telo Pasipi kin. nanpa jan en esun[1] la, ma Sonko li suli nanpa wan. suli ma la, ma Sonko li nanpa tu wan lon ma ale. tenpo ni la, ma Sonko li kama ma wawa.[2][3]

tenpo pini suli la, kulupu jan suli en kulupu lawa li lon ma Sonko. taso, ma lawa Sonko pi tenpo ni li kama lon tenpo sike 1949 kin. kulupu lawa pi ma Sonko li jo e kulupu wan taso pi nasin lawa. jan mute li toki e ni: ona li nasin lawa pi jan ale ala,ni li tan kulupu Konsantan li lawa e ale.[4][5]

len sitelen pi ma Sonko li loje li jo e mun jelo pi mute luka.mun lili jelo suli li kulupu Konsantan,ante lili li jan pi pali pan en jan pali (tenpo mute la,pali kiwen) en jan pi jo mani mute lili lon ma tomo en jan pi jo mani lili pi kulupu jan.